# Tomodachi-Robot-Official-Codes-Ragib

“Tomodachi (友達)” একটি জাপানিজ শব্দ, যার বাংলা অর্থ হলো “বন্ধু”। এই রোবটটি একটি Humanoid Robot যার মধ্যে বিভিন্ন ফাংশন বিদ্যমান আছে, যেগুলো সমাজের জনগণের জন্য বিভিন্ন উন্নয়নমূলক কাজ করবে। এই তিনটি ফাংশনের বিষয়বস্তু হলো:- কোভিড-১৯ ভাইরাসের সংক্রমণ কমানো, রাস্তাঘাটে চলাচল করার সময় মানুষের নিরাপত্তা এবং ভারী জিনিসপত্র তোলার কারণে ঘটিত রোগব্যাধি কমানো।
এই রোবটের ফাংশন গুলোর বিবরণ নিম্নে বর্ণনা করা হলো:

ক. Covid-19 এর সংক্রমণ কমানোর ফাংশন:
এই ফাংশনে রোবটটিকে কোনো অফিস, শপিং কমপ্লেক্স বা এধরনের জনসমাগমযুক্ত প্রতিষ্ঠানের দরজায় একজন Security Guard এর মতো নিযুক্ত করা হবে। যদি কোনো ব্যাক্তি দরজার সামনে দাঁড়ায়, তাহলে দরজার Microcontroller টি Blueotooth Communication এর মাধ্যমে আমাদের “Tomodachi” রোবটে একটি সিগন্যাল পাঠাবে।
সিগন্যালটি পাওয়ার পর রোবটটি ঐ ব্যক্তির সামনে এগিয়ে গিয়ে তার ডানহাত উঁচু করে হাতে লাগানো DHT-11 Temperature Sensor এর মাধ্যমে তাপমাত্রা পরিমাপ করবে।
যদি রোবটটি দেখে সেই ব্যাক্তির তাপমাত্রা স্বাভাবিক পর্যায়ে (৯৮° ফারেনহাইট বা তার নিচে) আছে, তাহলে সেটি দরজার Microcontroller কে দরজা খোলার জন্য একটি সিগন্যাল পাঠাবে, ফলে দরজাটি স্বয়ংক্রিয়ভাবে খুলে যাবে এবং সেই ব্যাক্তি ভিতরে প্রবেশ করতে পারবেন। আর যদি দেখে তাপমাত্রার মান অনেক বেশি (৯৮° ফারেনহাইটের উপরে), তাহলে সেটি দরজার Microcontroller কে কোনো সিগন্যাল পাঠাবে না অর্থাৎ দরজাটি খুলবে না।

খ. ইমার্জেনসি লেজার গান ফাংশন:
কোনো ব্যক্তি রাস্তাঘাটে চলাচলের সময় কোনো পাগলা কুকুর বা এধরনের আক্রমণাত্মক কিছু দিয়ে আক্রান্ত হলে তিনি রোবটের গালে থাকা Push Button টি প্রেস করার মাধ্যমে সেই হাতে লাগানো লেজার গানটি ব্যবহার করতে পারবেন, যার দ্বারা তিনি ঐ আক্রমণকারীকে ভয় দেখিয়ে সেটা থেকে নিজেকে বাঁচাতে পারবেন। যদি তিনি Push Button টিকে ৫ বার প্রেস করেন, তাহলে রোবটটি লোকেশনসহ সরকারি ইমার্জেনসি নাম্বারে একটি SMS পাঠাবে।

গ. ভারী জিনিসপত্র পরিবহন করার ফাংশন:
কোনো ভারী জিনিস (সর্বোচ্চ ৯ কেজি) তুলতে কারো অসুবিধা হলে তিনি রোবটের সামনে থাকা একটি Tray তে জিনিসটি রেখে দিবেন। তারপর তিনি Bluetooth এর মাধ্যমে মোবাইলে একটি অ্যাপ দিয়ে রোবটটিকে তার বাসার ঠিকানা দিলে রোবটটি সেই বাসার সামনে জিনিসটি স্বয়ংক্রিয়ভাবে পরিবহন করে নিয়ে যাবে। আবার চাইলে তিনি অ্যাপের মাধ্যমে রোবটটিকে Manually কন্ট্রোল করতে পারবেন।

ঘ. রাস্তাঘাটে থাকা ছোটখাট গর্তসমূহ ভরাট করার ফাংশন:
যদি মানুষের চলাচলের রাস্তায় কোনো ছোটখাট গর্ত থাকে তখন Tomodachi সেটা ডিটেক্ট করবে। তারপর রোবটের সামনে থাকা একটি নলের মাধ্যমে গর্তটিতে নুড়ি পাথর বা সিমেন্ট দিয়ে ভরাট করে দিবে। তবে গর্তটা যদি খুব বড় হয়, যা একা রোবটের পক্ষে ভরাট করা সম্ভব নয়, তখন রোবট রাস্তা মেরামত করার লোকজনদের সেই এলাকার লোকেশনসহ গর্ত সম্পর্কে একটি মেসেজ পাঠাবে ঐ গর্ত মেরামত করে দেওয়ার জন্য।

(সমাপ্ত)
